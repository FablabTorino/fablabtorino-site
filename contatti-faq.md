---
layout: default
title: Fablab Torino, Contatti e FAQ
---

## Cos’è il Fablab Torino?

Il Fablab Torino è un’associazione culturale, un laboratorio di fabbricazione digitale e un makerspace. Un sacco di roba, eh? Per scoprire che cos’è e come funziona vieni a trovarci durante i nostri Open Day, ogni mercoledì dalle 19.00 alle 20.00.
Vuoi maggiori informazioni? Scrivici a info@fablabtorino.org

## Quando posso venire a visitare il Fablab?

Il nostro laboratorio è un’associazione culturale, quindi segue un orario per i suoi associati e uno per gli esterni che non hanno la tessera.

* Per i tesserati all’associazione, il Fablab è aperto dal lunedì al venerdì dalle 16:00 alle 20:00.
* Per i NON tesserati, il Fablab è visitabile durante gli Open Day, che si tengono tutti i mercoledì dalle 19:00 alle 20:00 (per una migliore gestione delle visite ti invitiamo a scriverci a [info@fablabtorino.org](mailto:info@fablabtorino.org))
.

## Voglio realizzare un mio progetto con gli strumenti del Fablab, come lo posso fare?

Per poter utilizzare le macchine del laboratorio è fondamentale essere [tesserati](http://fablabtorino.org/iscriviti) all’associazione e aver frequentato i nostri workshop di formazione Hello World (gratuiti per tutti gli associati), così da aver acquisito un pò di esperienza per lavorare in sicurezza.
Per effettuare la tua prenotazione, controlla la disponibilità dei macchinari sul calendario che trovi a [questa pagina](https://calendar.google.com/calendar/embed?src=fablabtorino.org_lkr8c93gkp9pni3g32ahid5eoc%40group.calendar.google.com&ctz=Europe/Rome) e [compila il form](https://docs.google.com/a/officine.cc/forms/d/e/1FAIpQLSe31XDryJdOEeMI-w6W6NmETMNirKajgV-kYYD9ZrXJ9L2O-g/viewform).

## Vorrei realizzare un progetto in collaborazione con il FablabTO, come faccio?

Come associazione culturale e laboratorio di smanettoni incalliti, siamo super contenti ed emozionati ogni volta che ci viene presentato un nuovo progetto! Per parlarci del tuo e proporci una collaborazione scrivi a progetti@officine.cc

## È possibile organizzare una visita privata del Fablab?

Su richiesta organizziamo visite e attività didattiche per scuole, enti di formazione, realtà lavorative ecc.
Per richiedere informazioni compila [questo form](https://docs.google.com/a/officine.cc/forms/d/e/1FAIpQLSdBGeyzB8BCIluKeKd6pt6lTrARi1il5aNIexi6-WZSFXvutA/viewform) e ti contatteremo!

## Come funzionano le attività e gli eventi?

Il Fablab organizza ogni mese moltissimi eventi, workshop e attività, gratuiti o a pagamento. I nostri eventi vengono sempre condivisi sulla nostra pagina [Facebook](https://www.facebook.com/fablabtorino/) e attraverso la nostra [newsletter mensile](http://fablabtorino.us5.list-manage.com/subscribe?u=bbd5781f8c72a1885774d98c0&id=2ee26e2206).

* **Workshop “Hello World!”**
Ogni mese Fablab Torino organizza i corsi Hello World per i nuovi iscritti che vogliono imparare a utilizzare le macchine del Fablab. Lasercut, Vinyl Cut, Fresa a controllo numerico, Stampa 3D, Elettronica base con Arduino... tutto quello che c'è da sapere per diventare un vero maker puoi impararlo qui!
I corsi sono gratuiti per i tesserati del Fablab.

## Organizzate eventi e attività per bambini?

Certo che sì! Trovi tutte le informazioni sui nostri laboratori sul sito di [Fablab for Kids](http://fablabforkids.it), la nostra piattaforma formativa dedicata a bambini e ragazzi.

## Come posso rimanere aggiornato su tutti gli eventi e le novità del Fablab Torino?

Questa è facile: seguici su [Facebook](https://www.facebook.com/fablabtorino/), [Twitter](https://twitter.com/Fablabtorino) e [iscriviti alla nostra newsletter mensile](http://fablabtorino.us5.list-manage.com/subscribe?u=bbd5781f8c72a1885774d98c0&id=2ee26e2206)!
Se vuoi ricevere una notifica settimanale di tutte le attività del FablabTO, iscriviti al nostro canale Telegram: @fablabtorino

---
layout: centrale
title: Fablab Torino, Contatti e FAQ
---

### Il Fablab Torino è un laboratorio di fabbricazione digitale e un makerspace.

L’esperienza del Fablab Torino nasce da forze ed esigenze diverse con un unico obiettivo: portare la Digital Fabrication e la cultura Open Source in un luogo fisico, dove macchine, idee, persone e approcci nuovi si possano mescolare liberamente.
Spesso il Fablab funziona anche come Hub di competenze, in cui le persone che lo frequentano trovano tra gli altri utenti le competenze che gli mancano per concretizzare i loro progetti. In questo senso cerchiamo di facilitare scambi orizzontali di competenze e capacità tra le persone.
La nascita delle Officine Arduino Torino ha permesso tutto questo con l’apertura di un ufficio di R&D di Arduino a Torino e al cui interno ospita il Fablab.
I soci fondatori del FabLab Torino sono:
Massimo Banzi; Riccardo Luna; Paola Zini; Alex Ferraris; Andrea Graziano; Cesare Griffa; Franco Magni; Giorgio Olivero; Andrea Patrucco; Lorenzo Romagnoli; Gualtiero Tumolo; Davide Gomba; Enrico Bassi.

## Per gli utenti
I FabLab nascono per dare la possibilità a chiunque di prodursi “praticamente qualsiasi cosa”. Questo è il motivo per cui l’invito ad associarsi e vivere gli spazi del FabLab è rivolto davvero a chiunque. Se sei un inventore, un curioso, uno smanettone, uno studente o semplicemente uno che vuole costruirsi qualcosa che non riesce a trovare nei negozi; se vuoi imparare ad usare questa o quella macchina; se hai un’idea e non sai da dove iniziare per metterla in pratica vieni a trovarci ogni mercoledì dalle 16:00 alle 20:00 durante l’OpenDay.

## Per le università e le scuole
Uno degli obiettivi principali del Fablab Torino è la diffusione della conoscenze digitali e della cultura del fabbing. Per questo fin dall’inizio abbiamo collaborato con diverse università organizzando sia interventi divulgativi che workshop pratici. Se siete una scuola (o un docente) interessato/a a collaborare con noi in tal senso, o ad organizzare una visita presso le nostre strutture, contattate info@fablabtorino.org.

Alcuni esempi di attività svolte in quest’ambito sono: summer school, interventi e lecture formativi sulle tecnologie, supporto e sviluppo di prototipi e modelli, workshop su diversi argomenti tra cui Arduino, tecnologie di digital fabrication, elettronica base, modellazione parametrica, ecc…

## Per le aziende
Il Fablab Torino è un laboratorio di sperimentazione basato su macchine per la fabbricazione digitale (consulta la nostra pagina Tools per avere un quadro di insieme). All’interno dei nostri spazi operano diversi professionisti in diversi campi: dalla prototipazione rapida all’elettronica, dalla modellazione in 3D alla produzione di piccole serie. Se siete un’azienda interessata a capirne di più, il modo migliore per individuare un professionista che possa darvi una mano è venire a trovarci.

Essendo un’associazione il FabLab Torino non può (e non vuole) erogare servizi nei confronti di terzi: per le aziende interessate a chiedere una consulenza di tipo commerciale per un lavoro ad hoc contattate Officine Arduino scrivendo a s.paradiso@arduino.cc
Alcuni esempi di attività svolte in quest’ambito sono: organizzazione di contest e call of ideas, organizzazione di eventi, realizzazione di modelli 3D e prototipi, formazione, consulenze tecnologiche, produzioni di serie limitate o pezzi unici, ecc…
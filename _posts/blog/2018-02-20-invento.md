---
layout: centrale
title:  Inven-TO: bootcamp di prototipazione per futuri inventori
date:   2018-02-20
categories: blog
copertina: invento_header.png
tag: [fablab, digital fabrication, makers, fablabtorino, InvenTO, bootcamp, prototyping, PoliTO, UniTO, Fondazione Agnelli, College des Ingenieurs]
meta: Si è conclusa l'avventura di Inven-TO, il bootcamp di prototipazione organizzato da Fondazione Agnelli e Collège des Ingénieurs al Fablab Torino. Ecco i progetti presentati e i vincitori!
---

Si è concluso ieri [Inven-TO](http://inven-to.it), il **bootcamp di prototipazione** organizzato da [Fondazione Agnelli](www.fondazioneagnelli.it) e [Collège des Ingénieurs](www.safm.it): dieci giorni di formazione e lavoro intensivo in cui cinque team di studenti del Politecnico e dell’Università di Torino hanno potuto **ideare, prototipare e presentare** altrettanti progetti. All’insegna dell’innovazione, ovviamente!

Con queste ambiziose premesse, poteva esserci scenario migliore del **Fablab Torino**?  
Dal 9 al 19 febbraio abbiamo aperto le porte e messo a disposizione **gli spazi, le macchine e soprattutto i saperi del Fablab**, chiedendo proprio ai nostri makers di formare i ragazzi e supportarli nella creazione dei prototipi.  
I progetti sono stati poi valutati da una **giuria d’eccezione**: Riccardo Majocchi ([Gruppo CLN](http://www.gruppocln.com/en/index.php)), Silvia Petocchi ([CDI Italia](www.safm.it)), Shiva Loccisano ([Politecnico di Torino](https://www.polito.it)), Andrea Griva (Fondazione Agnelli), Raghu Movva (Fondazione Agnelli), Marco Cassino (Direttivo Fablab Torino) e **Priya Kuber** ([Arduino](https://www.arduino.cc) India, [Boomswift](http://boomswift.com)), che ha volato fin qui da San Francisco per seguire i ragazzi nel percorso in veste di tutor.

Non c’è che dire, i team hanno saputo stupirci con i loro prototipi!  
Il **secondo premio** è stato assegnato a pari merito a...   
**Novis**: una racchetta da ping pong pensata per i non vedenti che permette di giocare grazie a segnali sonori  

 ![InvenTO](https://github.com/FablabTorino/fablabtorino-site/blob/gh-pages/img/blog/invento_novis.png?raw=true)
 ![InvenTO](https://github.com/FablabTorino/fablabtorino-site/blob/gh-pages/img/blog/invento_novis2.png?raw=true)
 
 
**InteractivEd**: un sistema di realtà aumentata che permette di studiare la matematica “toccandola con mano”  
 ![InvenTO](https://github.com/FablabTorino/fablabtorino-site/blob/gh-pages/img/blog/invento_interactived.png?raw=true)

Presentate anche **Parkin**, l’app che ti permette di localizzare il parcheggio più vicino a te, e **Infranium**, sistema per la tracciatura e il monitoraggio delle merci all’interno dei magazzini industriali.  

 ![InvenTO](https://github.com/FablabTorino/fablabtorino-site/blob/gh-pages/img/blog/invento_parkin1.png?raw=true)  
 ![InvenTO](https://github.com/FablabTorino/fablabtorino-site/blob/gh-pages/img/blog/invento_parkin2.png?raw=true)  
 ![InvenTO](https://github.com/FablabTorino/fablabtorino-site/blob/gh-pages/img/blog/invento_infranium.png?raw=true)  
 ![InvenTO](https://github.com/FablabTorino/fablabtorino-site/blob/gh-pages/img/blog/infranium_2.png?raw=true)

Alla fine, però, ad aggiudicarsi il trofeo del **primo premio** (ovviamente stampato in 3D!) è stato il team **Good Habits Lab** con il suo **Worky**, l’omino da scrivania che monitora i tuoi movimenti e ti segnala quando assumi una postura scorretta.  

 ![InvenTO](https://github.com/FablabTorino/fablabtorino-site/blob/gh-pages/img/blog/invento_worky.png?raw=true)
 ![InvenTO](https://github.com/FablabTorino/fablabtorino-site/blob/gh-pages/img/blog/invento_winners.png?raw=true)

Tutti i partecipanti si sono portati a casa il **diploma di Sei Inventor** e un **tesseramento annuale al Fablab** (benvenuti!), ma soprattutto un bel carico di nuove competenze e la consapevolezza che, lavorando in squadra e con gli strumenti giusti, qualsiasi idea può prendere vita.  

Spetta a **Marco Cassino**, membro del Direttivo e coordinatore del progetto per Fablab, tirare le somme di questa intensa quanto bella esperienza:  
*"Ogni prototipo che nasce al FabLab profuma di entusiasmo e di collaborazione, spesso anche di anche di legno tagliato laser a dire il vero. Tutte le volte che prende vita quest'alchimia noi andiamo a casa col sorriso. Sto ancora sorridendo per i progetti dei nostri nuovi utenti INVENTOR. Sono stati 10 giorni intensi, è stata una collaborazione magistrale. Grazie a [Fondazione Agnelli](www.fondazioneagnelli.it) e [Collège des Ingénieurs](www.safm.it), [Politecnico di Torino](https://www.polito.it) e [Università degli Studi di Torino](https://www.unito.it) per averlo reso possibile!"*

---
layout: centrale
title:  C’MON CMOS! Again!
date:   2016-12-23
categories: blog
copertina: CMOS.jpeg
tag: [audio, AudioHackLab, electronics, elettronica, sonora, sperimentazione, torino, turin, workshop]
meta: Exploring musical possibilities of cmos chips
---
Audio HackLab torna a grande richiesta con il laboratorio legato all’esplorazione delle
possibilità musicali offerte dalla famiglia 4000 dei chips CMOS: circuiti integrati che
eseguono funzioni logiche e che possono essere utilizzati per produrre, modificare e
modulare il suono.

Continueremo la sperimentazione con gli oscillatori, sia con frequenze audio che sub-audio.
Costruiremo dunque dei VCO (voltage controlled oscillator) elemento fondamentale nella
catena della sintesi sonora e degli LFO (low frequencies oscillators), che sono tra i principali
modulatori di segnale presenti sui sintetizzatori. Dopo una breve introduzione al
funzionamento delle porte logiche e un piccolo excursus sugli oscillatori ci butteremo a
capofitto nella sperimentazione su bread board: sistema che consente infinite modifiche ai
circuiti senza la necessità di saldare i componenti. Alla fine dell’incontro avremo realizzato,
sulla nostra basetta sperimentale, un circuito in grado di suonare/modulare, che potrete
ulteriormente sviluppare con le conoscenze acquisite durante il workshop.

**Materiali e Strumenti**
Con l’iscrizione i partecipanti riceveranno tutto il materiale necessario e potranno portarlo
con sé per proseguire la sperimentazione. Chi lo desidera, può portare dei piccoli speaker
tipo pc o piccoli sistemi di amplificazione simili, per ascoltare l’evolversi del proprio lavoro:
ne saranno comunque disponibili alcuni.

**A chi è rivolto il workshop**
Chiunque sia interessato alla ricerca sonora, alla costruzione di strumenti audio non
convenzionali, musicisti, sound designers, DIYers e appassionati di elettronica.

**Dove e quando**
Il workshop si terrà il 17 dicembre dalle ore 15.00 alle ore 20.00 presso la sala workshop del
Fablab Torino – Via Egeo, 16.

**Info e iscrizioni**
I posti per la frequenza del workshop sono limitati. Vi invitiamo pertanto a contattarci il prima
possibile per riservare un posto ed in caso di impossibilità a partecipare dopo la
prenotazione, a comunicarlo tempestivamente in modo da assegnare il posto ad un
eventuale altro partecipante.

[info@audiohacklab.org](info@audiohacklab.org)
*Il workshop sarà tenuto da Tito Castelli e Giorgio Alloatti*

---
layout: centrale
title:  Iscrizioni aperte per Fab Academy 2018!
date:   2017-11-27
categories: blog
copertina: fabacademy_post.png
tag: [fabacademy, fablab, digital fabrication, makers, innovation, fablabtorino]
meta: Iscriviti e frequenta Fab Academy 2018 presso Fablab Torino per scoprire la digital fabrication e diventare un maker certificato!
---

**Sono aperte le iscrizioni per l'edizione 2018 di Fab Academy!**
Il Fablab Torino è lieto di annunciare che anche nel 2018 sarà nella lista dei Fablab partner che ospiteranno la “scuola Maker” più famosa al mondo.
***Anche tu sei un aspirante maker e vuoi imparare tutto quello che c’è da sapere per gestire e lavorare in un Fablab?***
Iscriviti alla Fab Academy e unisciti ad un gruppo internazionale di studenti che si formerà grazie agli altri Fablab sparsi per il mondo. Al termine dell'esperienza riceverai il **Diploma Fab Academy** che farà di te un vero maker certificato!

*Il programma Fab Academy è coordinato dal Fablab Barcellona, con la direzione di Neil Gershenfeld.*

Per scoprire tutto quello che c'è da sapere [scarica il flyer](https://github.com/FablabTorino/fablabtorino-site/tree/master/img/blog/fabAcademyGlobal2018_kit.pdf) e visita sito ufficiale [Fab Academy](http://fabacademy.org/). Per iscriverti [compila il form](http://fabacademy.org/application-form/) per candidarti, **le iscrizioni sono aperte fino al 25 dicembre!**

**Vuoi saperne di più?** Passa a trovarci all’**incontro di presentazione**, martedì 5 dicembre dalle 17.30 alle 18.30 al Fablab Torino.

Nel frattempo, ecco qualche **F.A.Q.**:

***Cosa si fa e cosa si impara alla Fab Academy?***
Fab Academy è un'esperienza di formazione di 5 mesi in cui, ogni settimana, gli studenti potranno ideare e realizzare un nuovo progetto. Alla Fab Academy imparerai a visualizzare, prototipare e documentare le tue idee, grazie a molte ore di attività pratiche con strumenti di digital fabrication. Al termine del percorso, oltre a ricevere il Diploma Fab Academy, avrai documentato i tuoi progetti e costruito il tuo portfolio personale.

***Quando e dove si svolgono le attività?***
Le lezioni si svolgeranno presso il **Fablab Torino, da gennaio a giugno 2018.**
Ogni Fablab che ospita Fab Academy entra a far parte di una rete internazionale di Fablab sparsi in giro per il mondo.
Le lezioni di Fab Academy verranno trasmesse in streaming ogni mercoledì e resteranno accessibili online per tutto il semestre. Inoltre, ogni settimana gli studenti avranno accesso ai Fablab e alle attrezzature di digital fabrication per esercitazioni pratiche e per realizzare i loro progetti, con la guida di maker esperti.
Il calendario delle attività pratiche verrà concordato e comunicato agli allievi ammessi a Fab Academy una volta effettuata l'iscrizione.
Per saperne di più consulta la brochure o dai un'occhiata al [programma](http://fabacademy.org/about/diploma/) e al [calendario delle lezioni](http://fabacademy.org/class-schedule-2017/) dell'edizione 2017.

***Quanto costa?***
La quota di iscrizione è di €5000 e include sei mesi di formazione, materiali, accesso al Fablab, uso delle macchine e molto altro: scopri di più sul [sito di Fab Academy](http://fabacademy.org/application-form/prices/)

***Come ci si iscrive?***
 **1.** Compila il [form online](http://fabacademy.org/application-form/)  sul sito di Fab Academy, selezionando "Fablab Torino" nella lista dei Fablab aderenti al programma
 **2.** Una volta ricevuta la richiesta, analizzeremo il tuo profilo e comunicheremo a Fab Academy i nominativi degli allievi selezionati
 **3.** I coordinatori di Fab Academy ti invieranno una Lettera di Ammissione con le istruzioni per procedere al pagamento della quota di iscrizione.

**La scadenza delle iscrizioni a Fab Academy 2018 è fissata per lunedì 25 dicembre 2017.**

Se hai dubbi o domande riguardo l'iscrizione, puoi contattare direttamente l'[ufficio iscrizioni](admissions@fabacademy.org)

E se non sei ancora convinto... passa a trovarci martedì 5 dicembre dalle 17.30 alle 18.30 per l’**incontro di presentazione Fab Academy 2018**!

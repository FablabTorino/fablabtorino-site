---
layout: centrale
title:  Al Fablab con gusto…
date:   2014-10-24
categories: blog
immagine: SaloneDelGusto-1024x811.jpg
tag: [SaloneDelGusto, Toolbox, fablabtorino, Comune di Torino]
---
[SaloneDelGusto](http://www.salonedelgusto.com/it/)

Ieri è ufficialmente iniziato il Salone del Gusto 2014, totalmente organizzato dentro gli spazi giganteschi del Lingotto Fiere.

L'evento ha coinvolto un sacco di persone da tutto il mondo pronte a scoprire le leccornie che la nostra cucina nazionale è pronta a proporre.

Per l'occasione, il [Comune di Torino](http://www.provincia.torino.gov.it/) ci ha chiesto di partecipare con un nostro spazio all'interno del loro stand. Noi non ci siamo tirati indietro, anche se la domanda viene spontanea? Cosa c'entra il Fablab al Salone del gusto?

E' vero, noi non siamo di certo famosi per i piatti che portiamo a tavola (a dire il vero lo siamo, però per la nostra creatività negli accostamenti davvero improbabili, chiedete ai coworkers di [Toolbox Coworking](http://www.toolboxoffice.it/) cosa succede in cucina quando ci siamo noi) però abbiamo un sacco di idee su come è possibile creare nuovi strumenti e farsi stimolare da nuove idee.

D'altronde il nostro mantra per quest'anno e quello nuovo sarà "Lasciamoci contaminare", da qui il nostro interesse a sperimentare in nuovi campi, perché stampa 3D e lasercut e tutta la digital fabrication sono divertenti, ma noi vogliamo fare di più!

Oltre alla cucina anche Biohacking, tessile, fotografia sono solo alcuni degli altri temi che vengono sviluppati all'interno della nostra community.

**Oggi biscotti al Salone del Gusto, domani chissà!**
Passate a trovarci! Ci piacerebbe mostrarvi la nuova Materia101 e condividere qualche cookies cotti per l'occasione! Ci trovate all'interno del Padigione 2, stand 009

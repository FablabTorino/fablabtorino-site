---
layout: centrale
title:  Costruisci il tuo Idrofono con AHL!
date:   2017-05-18
categories: Arduino, Contest, DIY, electronics, Events, News, Uncategorized, Workshop
immagine: ws-idrofoniAHL.jpg
tag: [AHL, audioexperiments, AudioHackLab, electronics, idrofono, music, summertechnology, torino, water, workshop
]
---
**Costruisci il tuo Idrofono con AHL!**

***La musica e il ritmo ci seguono anche sott'acqua!***

*Con l’arrivo dell’estate abbiamo pensato di allargare i nostri (e i vostri!) orizzonti di Paesaggio Sonoro: perché limitarsi ad esplorare solo i suoni dell’ambiente “terrestre”, quando possiamo tuffarci in chiare, fresche e rumorose acque…?*

Per il mese di Maggio l’[Audio HackLab](http://audiohacklab.org/) ha deciso di organizzare un corso base per la realizzazione di un idrofono, in modo da rendere possibile l’ascolto di suoni da sorgenti sonore sommerse, il semplice gorgoglio dell’acqua od ancora i magnifici suoni del ghiaccio fondente.

Durante il corso costruiremo insieme la parte elettronica dello strumento e procederemo alla impermeabilizzazione ed al successivo collaudo. I microfoni così assemblati saranno pronti per essere collegati ai vostri registratori , computer, o catene di effetti.
Per la frequenza del laboratorio non sono richieste particolari competenze di elettronica o di saldatura, ma come sempre, solo un po’ di passione e curiosità. Durante le attività verranno discusse per completezza, anche altre tecniche di costruzione rispetto a quella utilizzata, oltre ad aspetti ed utilizzi artistici e cenni tecnici di registrazione.

*E’ preferibile, ma non indispensabile, essere forniti di* **saldatore per stagno, stagno, terza mano e tronchesina**. *Nei limiti delle attrezzature a noi disponibili, tutti i partecipanti saranno in grado di costruire il proprio idrofono. Verranno altresì forniti tutti i materiali per la realizzazione del microfono, ed ogni partecipante porterà via con se l’idrofono autocostruito.*

**Destinatari del workshop**
Chiunque sia interessato al suono, sound-walkers, sound designers , musicisti ed agli aspetti tecnici: appassionati di microfoni, registrazione, elettronica, e making in generale.

**Dove e quando**
Sabato 14 Maggio – h15.00 -20.00 – Sala workshop, Fablab Torino – Via Egeo 16

**Docenti**
Tito Castelli e Giorgio Alloatti

**Costo**
La partecipazione a questo workshop ha un costo di 25,00 €

**Info ed iscrizioni**
[info@audiohacklab.org](info@audiohacklab.org)
